#### 论语
- 学而时习之，不亦说乎？有朋自远方来，不亦乐乎？人不知而不愠，不亦君子乎？
- 温故而知新，可以为师矣。
- 学而不思则罔，思而不学则殆。
- 默而识之，学而不厌，诲人不倦，何有于我哉？
- 三人行，必有我师焉；择其善者而从之，其不善者而改之。
- 见贤思齐焉，见不贤而内自省也。
- 岁寒，然后知松柏之后凋也。
- 吾十有五而至于学，三十而立，四十而不惑，五十而知天命，六十而顺耳，七十而从心所欲，不逾矩。
- 由，诲汝知之乎！知之为知之，不知为不知，是知也。
- 朝闻道，夕死可矣。
- 质胜文则野，文胜质则史。文质彬彬，然后君子。
- 知之者不如好之者，好之者不如乐之者。
- 不愤不启、不悱不发，举一隅不以三隅反，则不复也。
- 君子食无求饱，居无求安，敏于事而慎于言，就有道而正焉，可谓好学也已。孔文子何以谓之“文”也？敏而好学，不耻下问，是以谓之文也。
- 有一言而可以终身行之者乎？其恕乎！己所不欲，勿施于人。
- 君子喻于义，小人喻于利。
- 朽木不可雕也，粪土之墙不可圬也，于予与何诛？
- 士不可以不弘毅，任重而道远。仁以为己任，不亦重乎？死而后已，不亦远乎？
- 吾日三省吾身：为人谋而不忠乎？与朋友交而不信乎？传不习乎？
> 
#### 生于忧患，死于安乐
- 舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。
- **故天将降大任于斯人也，必先苦其心志，劳其筋骨，饿其体肤，空乏其身，行拂乱其所为，所以动心忍性，增益其所不能。**
- 人恒过，然后能改。困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。
- 然后知生于忧患，而死于安乐也。
> 
#### 曹刿论战
- 十年春，十年春，齐师伐我。公将战，曹刿请见。其乡人曰：“**肉食者谋之，又何间焉？**”刿曰：“**肉食者鄙，未能远谋。**”乃入见。问：“何以战？”公曰：“衣食所安，弗敢专也，必以分人。”对曰：“小惠未徧，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”
- 公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：”可矣。”遂逐齐师。
- 既克，公问其故。对曰：”**夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。**”
> 
#### 邹忌讽齐王纳谏
- 邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日，徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”
- 于是入朝见威王，曰：“**臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。**”
- 王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。
- 燕、赵、韩、魏闻之，皆朝于齐。此所谓战胜于朝廷。
> 
#### 出师表
- 先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。
- 宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。
- 侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必得裨补阙漏，有所广益。
- 将军向宠，性行淑均，晓畅军事，试用之于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。
- **亲贤臣，远小人，此先汉所以兴隆也；亲小人，远贤臣，此后汉所以倾颓也。**先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。
- 臣本布衣，躬耕于南阳，**苟全性命于乱世，不求闻达于诸侯。**先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。
- 先帝知臣谨慎，故临崩寄臣以大事也。受命以来，夙夜忧叹，恐付托不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。
- 愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏，臣不胜受恩感激。
- 今当远离，临表涕零，不知所言。
> 
#### 浣溪沙·一向年光有限身
- 一向年光有限身。等闲离别易销魂。酒筵歌席莫辞频。
- **满目山河空念远**，落花风雨更伤春。**不如怜取眼前人**。
>
- **Miss**,同一个单词,既是想念,也是错过。在我最想念你的时候,我才发觉我错过了你。
- 确实，不错过，又怎么会想念呢？
> 
- **千头万绪，一手里攥着一千根线条，一手拿着一根针，但是一次只能从针眼穿过一条线。每天干到晚上12点，然后就睡大觉去。**
- **空谈误国，实干兴邦。**
- **黏重的威胁**
