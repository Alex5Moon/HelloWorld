### 七律到韶山
- 别梦依稀咒逝川，
- 故园三十二年前。
- 红旗卷起农奴戟，
- 黑手高悬霸主鞭。
- **为有牺牲多壮志，**
- **敢叫日月换新天。**
- 喜看稻菽千重浪，
- 遍地英雄下夕烟。
>
### 满江红
- 小小寰球，有几个苍蝇碰壁。
- 嗡嗡叫，几声凄厉，几声抽泣。
- 蚂蚁缘槐夸大国，蚍蜉撼树谈何易。
- 正西风落叶下长安，飞鸣镝。
>
- **多少事，从来急；**
- **天地转，光阴迫。**
- **一万年太久，只争朝夕。**
- 四海翻腾云水怒，五洲震荡风雷激。
- 要扫除一切害人虫，全无敌。
>
### 七律二首
- 绿水青山枉自多，华佗无奈小虫何！
- 千村薜荔人遗矢，万户萧疏鬼唱歌。
- 坐地日行八万里，巡天遥看一千河。
- 牛郎欲问瘟神事，一样悲欢逐逝波。
>
- 春风杨柳万千条，六亿神州尽舜尧。
- 红雨随心翻作浪，青山着意化为桥。
- 天连五岭银锄落，地动三河铁臂摇。
- 借问瘟君欲何往，纸船明烛照天烧。
>
### 七律
- 一从大地起风雷，
- 便有精生白骨堆。
- 僧是愚氓犹可训，
- 妖为鬼蜮必成灾。
- 金猴奋起千钧棒，
- 玉宇澄清万里埃。
- 今日欢呼孙大圣，
- 只缘妖雾又重来。
> 
### 七绝改诗赠父亲
- 孩儿立志出乡关，
- 学不成名誓不还。
- 埋骨何须桑梓地，
- 人生无处不青山。
>
### 七绝咏蛙
- 独坐池塘如虎踞，绿荫树下养精神。
- 春来我不先开口，哪个虫儿敢作声。
>
### 七律将革命进行到底
- 古今多少苍茫事，前车历历未能忘。
- 鸿门宴上宽纵敌，乌江边头何仓惶！
- 秀全空坐失良机，天京终于烟灰场。
- 急世英雄行大劫，莫顾尘界百创伤。
>
### 六言诗·给彭德怀同志
- 山高路远坑深，
- 大军纵横驰奔。
- 谁敢横刀立马？
- 唯我彭大将军。
> 
### 七绝
- 暮色苍茫看劲松，
- 乱云飞渡仍从容。
- 天生一个仙人洞，
- 无限风光在险峰。
>
### 七律·和柳亚子先生
- 饮茶粤海未能忘，索句渝州叶正黄。
- 三十一年还旧国，落花时节读华章。
- 牢骚太盛防肠断，风物长宜放眼量。
- 莫道昆明池水浅，观鱼胜过富春江。
>

