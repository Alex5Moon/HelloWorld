### 采桑子重阳
- 人生易老天难老，
- 岁岁重阳。
- 今又重阳，
- 战地黄花分外香。
>
- 一年一度秋风劲，
- 不似春光。
- 胜似春光，
- 廖廓江天万里霜。
>
### 清平乐六盘山
- 天高云淡，
- 望断南飞雁。
- 不到长城非好汉，
- 屈指行程二万。
> 
- 六盘山上高峰，
- 红旗漫卷西风。
- 今日长缨在手，
- 何时缚住苍龙？
>
### 浪淘沙北戴河
- 大雨落幽燕，
- 白浪滔天，
- 秦皇岛外打鱼船。
- 一片汪洋都不见，
- 知向谁边？
>
- 往事越千年，
- 魏武挥鞭，
- 东临碣石有遗篇。
- 萧瑟秋风今又是，
- 换了人间。
>
### 水调歌头游泳
- 才饮长沙水，
- 又食武昌鱼。
- 万里长江横渡，
- 极目楚天舒。
- 不管风吹浪打，
- 胜似闲庭信步，
- 今日得宽馀。
- 子在川上曰：
- 逝者如斯夫！
>
- 风樯动，
- 龟蛇静，
- 起宏图。
- 一桥飞架南北，
- 天堑变通途。
- 更立西江石壁，
- 截断巫山云雨，
- 高峡出平湖。
- 神女应无恙，
- 当惊世界殊。
>
### 十六字令三首
- 山，快马加鞭未下鞍。惊回首，离天三尺三。
>
- 山，倒海翻江卷巨澜。奔腾急，万马战犹酣。
> 
- 山，刺破青天锷未残。天欲堕，赖以拄其间。
>
### 西江月井冈山
- 山下旌旗在望，
- 山头鼓角相闻。
- 敌军围困万千重，
- 我自岿然不动。
> 
- 早已森严壁垒，
- 更加众志成城。
- 黄洋界上炮声隆，
- 报道敌军宵遁。









